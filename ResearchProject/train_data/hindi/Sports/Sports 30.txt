पटना पाइरेट्स ने अपना शानदार प्रदर्शन आखिर तक जारी रखा और फाइनल में यू मुम्बा को 31-28 से हराकर स्टार स्पोर्ट्स प्रो कबड्डी का खिताब जीतकर पहली बार इस लीग का खिताब अपने नाम किया। प्रो कबड्डी लीग के तीसरे सत्र में कई उतार चढ़ाव देखने को मिले लेकिन पटना पाइरेट्स ने शुरू से अच्छा प्रदर्शन किया और आखिर में वह खिताब जीतने में भी सफल रही। 

आईसीसी टी 20 विश्व कप में पिछले महीने भारत के खिलाफ एक रन की हार से अब भी निराश बांग्लादेश के बल्लेबाज महमूदुल्लाह ने कहा कि उनकी ‘नादान गलती’ के कारण टीम को रोमांचक मुकाबले में शिकस्त झेलनी पड़ी.

भारत के 147 रन के लक्ष्य का पीछा करते हुए बांग्लादेश जीत के करीब था लेकिन मैच के अंतिम तीन गेंद पर तीन विकेट खोने के कारण उसने मैच गंवा दिया. दो गेंद में जब दो रन बनाने थे तब टीम को उम्मीद थी कि महमूदुल्लाह उसे जीत दिला देंगे लेकिन यह सीनियर बल्लेबाज ने छक्का जड़ने की कोशिश में बाउंड्री पर कैच दे बैठा.

महमूदुल्लाह ने ‘बीडीन्यूज24.काम’ से कहा, ‘‘तब उम्मीद बची हुई थी.. लेकिन ऐसा नहीं हुआ, यह असल में मेरी गलती थी. मैंने मूखर्तापूर्ण गलती की और हार के लिए जिम्मेदार था.’’ उन्होंने कहा, ‘‘मैं सिर्फ इतना कहना चाहता हूं कि मैं सभी से माफी मांगता हूं. मैंने मैच के बाद आधिकारिक रूप से अब तक कुछ नहीं कहा है. भविष्य में मैं इस तरह की स्थिति से समझदारी से निपटने की कोशिश करूंगा.’’

यह पूछने पर कि क्या यह हार अब भी उन्हें परेशान करती है, महमूदुल्लाह ने कहा, ‘‘मैं इसे कैसे भूल सकता हूं. जब मैं और मुशफिकुर बल्लेबाजी कर रहे थे. तब कभी नहीं सोचा था कि हम हार सकते हैं.’’ उन्होंने कहा, ‘‘असल में दो अच्छे चौकों के बाद मुशफिकुर का विकेट गंवाने के बारे में नहीं सोचा था. इसके बाद मेरा विकेट भी अकल्पनीय था. यह बड़ी गलती थी.’’