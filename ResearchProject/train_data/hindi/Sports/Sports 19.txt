टीम इंडिया के विस्फोटक बैट्समैन विराट कोहली रन बनाने में ही नहीं बल्कि कमाई के मामले में भी कप्तान महेंद्र सिंह धोनी समेत कई क्रिकेटरों को पीछे छोड़ चुके हैं। कोहली कमाई के मामले में भी तेजी से आगे बढ़ रहे हैं। ऑन फील्ड एंडोर्समेंट में वे धोनी से आगे निकल गए हैं। बैट पर विज्ञापन से धोनी 6 करोड़ कमाते हैं। कोहली को इसके लिए 8 करोड़ रुपए मिल रहे हैं। हालांकि टीवी कमर्शियल और दूसरे ब्रांड एंडोर्समेंट के मामले में धोनी अभी नंबर-1 हैं।

बैंगलोर के खिलाफ हैदराबाद की टीम अपने स्टार खिलाड़ी युवराज सिंह के बगैर मैदान पर उतरेगी. युवराज फिलहाल अपने टखने की चोट से जूझ रहे हैं. लेकिन टीम में वापसी के लिए वो जी जान से लगे हैं.

बाएं पैर पर प्लास्टर. सामने मोटी सी रस्सी. और रस्सी के साथ बंधे भारी वजन वाले प्लेट.

मैदान पर वापसी के लिए किसी खिलाड़ी को इस तरह से ट्रेनिंग करते शायद ही आपने देखा होगा. लेकिन युवराज सिंह वो खिलाड़ी हैं जिन्होंने एक बार नहीं, दो बार नहीं, बल्कि हर बार चुनौतियों का सामना करके ज़बरदस्त वापसी की है.

आईपीएल में खेलने के लिए युवराज अपनी फिटनेस पर कड़ी मेहनत कर रहे हैं. युवराज मोटी रस्सी में लगे भारी वजन को खींच रहे हैं. इस एक्सरसाइज से अपर बॉडी की स्ट्रेंथ बढ़ती है.