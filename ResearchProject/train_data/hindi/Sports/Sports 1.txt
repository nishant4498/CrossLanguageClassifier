थाईलैंड की चोटी की बैडमिंटन खिलाड़ी रतनाचोक इंतानोन ने आज यहां ओलंपिक चैंपियन ली झूरेई को सीधे गेम में हराकर इंडिया ओपन सुपर सीरीज में महिला एकल का खिताब जीत लिया। इन दोनों पूर्व चैंपियनों के बीच मुकाबले में रतचानोक ने 42 मिनट में 21-17, 21-18 से जीत दर्ज की। यह विश्व की पूर्व नंबर एक चीनी खिलाड़ी पर 11 मुकाबलों में उनकी चौथी जीत है। ली ने 2012 में इंडिया अेपन जीता था। 

आईपीएल टूर्नामेंट का चेहरा बन चुके और शीर्ष स्कोरर सुरेश रैना की कप्तानी में गुजरात की टीम कामल का प्रदर्शन कर रही है और उसने अपने पिछले दोनों मैच जीते हैं.
पहले मैच में गुजरात ने किंग्स इलेवन पंजाब को पांच विकेट से तो दूसरे मैच में महेंद्र सिंह धोनी की कप्तानी वाली पुणे जाइंट्स को सात विकेट से पराजित किया था. वह अंकतालिका में फिलहाल शीर्ष पर चल रही है और उसका लक्ष्य मुंबई को हराकर जीत की लय को बनाये रखना है.
दूसरी ओर मुंबई की टीम ने पहला मैच पुणो के हाथों नौ विकेट के बड़े अंतर से गंवाया था लेकिन बेहतरीन बल्लेबाजों और गेंदबाजों से सजी इस टीम ने अगले ही मैच में वापसी करते हुये कोलकाता को हरा दिया. रोहित शर्मा की कप्तानी में दो बार चैंपियन बनी मुंबई की टीम का इरादा भी अपने घर में विजयी लय को बरकरार रखने का रहेगा और निश्चित ही इस मैच में बराबरी की टक्कर देखने को मिलेगी.
गुजरात के कप्तान रैना के अलावा आरोन फिंच, ब्रैंडन मैकुलम,ड्वेन ब्रावो, रवींद्र जडेजा और दिनेश कार्तिक इसके बल्लेबाजी क्रम का हिस्सा हैं. ओपनर फिंच इस समय जबरदस्त फार्म में हैं और पिछले दोनों ही मैचों में अर्धशतक ठोक चुके हैं. पुणे के खिलाफ वह 50 रन की अर्धशतकीय पारी की बदौलत मैन आफ द मैच रहे थे और मुंबई जैसी मजबूत टीम के खिलाफ बड़ा स्कोर बनाने के मामले में एक बार फिर फिंच पर निगाहें होंगी.