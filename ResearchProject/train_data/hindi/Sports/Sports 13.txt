वेस्टइंडीज की विश्व टी20 सेमीफाइनल में भारत पर जीत के नायक रहे लेंडल सिमन्स ने कहा कि भारतीय गेंदबाजों की अहम मोड़ पर की गयी दो नोबाल के कारण मैच का पासा उनकी टीम के पक्ष में पलट गया। सिमन्स ने अपनी टीम की जीत के बाद कहा, ‘हां मेरा ऐसा मानना है कि (इससे दो नोबाल) पासा हमारे पक्ष में पलटा। यदि मैं आउट हो जाता तो स्थिति भिन्न हो सकती थी। नया बल्लेबाज आता है और उसके बाद क्या होता आप नहीं बता सकते। ’

रूस की टेनिस खिलाड़ी मारिया शारापोवा का नाम फ्रेंच ओपन टूर्नामेंट की महिला खिलाड़ियों की अंतिम सूची में शामिल नहीं है. समाचार एजेंसी सिन्हुआ के अनुसार, महिला खिलाड़ियों की नई सूची को फ्रेंच ओपन 2016 की आधिकारिक वेबसाइट पर गुरुवार को जारी किया गया.

मीडिया की रिपोर्टों के अनुसार, विश्व की पूर्व शीर्ष वरीयता प्राप्त खिलाड़ी शारापोवा वर्तमान में विश्व डोपिंग रोधी एजेंसी (वाडा) द्वारा निषिद्ध दवाओं की सूची में शामिल की गई दवा ‘मल्डोनियम’ के सेवन के कारण डोपिंग के आरोपों का सामना कर रही हैं.

स्विट्जरलैंट की घड़ी निर्माता कंपनी टीएजी ह्युअर का शारापोवा के साथ अपने करार का विस्तार करने का कोई इरादा नहीं है.

घड़ी निर्माता कंपनी के एक प्रवक्ता ने कहा कि शारापोवा के साथ हमारा करार 31 दिसम्बर, 2015 को पूरा हो गया था और टेनिस खिलाड़ी के साथ इसे आगे बढ़ाने की अभी कोई योजना नहीं है.