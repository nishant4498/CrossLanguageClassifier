एशिया कप में यूएई के खिलाफ दो विकेट लेने से भुवनेश्वर कुमार का आत्मविश्वास बढ़ा है और भारत के इस तेज गेंदबाज ने कहा कि अब वह अपने कौशल को निखारने के लिये धीमी गेंदों पर काम कर रहे हैं। भारत की तरफ से इससे पहले पिछले साल अक्टूबर में दक्षिण अफ्रीका के खिलाफ अपना आखिरी टी20 मैच खेलने वाले भुवनेश्वर ने एशिया कप में यूएई के खिलाफ चार ओवर में दो मेडन करते हुए आठ रन देकर दो विकेट लिये। 

सनराइजर्स हैदराबाद के कोच टाम मूडी ने कहा है कि कल यहां रॉयल चैलेंजर्स बेंगलुरू के खिलाफ होने वाले इंडियन प्रीमियर लीग मैच में टीम के कप्तान और स्टार खिलाड़ी विराट कोहली को रोकने के लिए उनकी कोई विशेष योजना नहीं है.

मूडी ने कल यहां चिन्नास्वामी स्टेडियम में होने वाले मैच की पूर्व संध्या पर कहा, ‘‘वह बेहतरीन फॉर्म में है. विराट कोहली को रोकने के लिए हमारे पास कोई विशेष योजना नहीं है. हमारा ध्यान अपनी रणनीति को लागू करने पर है. अगर कोहली का दिन है या क्रिस गेल का या एबी डिविलियर्स का या किसी अन्य खिलाड़ी का तो यह हमारे नियंत्रण में नहीं है. हमारे नियंत्रण में यह है कि अपनी रणनीति को अधिक से अधिक प्रभावी तरीके से लागू किया जाए.’’ 

एक सवाल के जवाब में मूडी ने कहा कि शिखर धवन, केन विलियमसन और इयोन मोर्गन की फॉर्म को लेकर वह चिंतित नहीं हैं और उन्होंने उम्मीद जताई कि उनका अभियान सफल रहेगा.