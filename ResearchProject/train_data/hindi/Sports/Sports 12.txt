पूरे टूर्नामेंट में शानदार प्रदर्शन के बावजूद विराट कोहली टीम को सेमीफाइनल की हार से बचा नहीं पाए। सेमीफाइनल में विराट ने 47 गेंदों में 83 रनों की बेहतरीन पारी खेली और एक विकेट भी लिया था। इससे पहले भी विराट ने पाकिस्तान और ऑस्ट्रेलिया के खिलाफ बेहद शानदार पारियां खेलकर टीम को जीत दिलाई थी। इतनी मेहनत के बाद नतीजे सही ना आए तो अच्छे-अच्छे दिग्गज निराश हो जाते हैं, लेकिन सकारात्मक सोच के धनी विराट ने इस बार भी बेहतरीन मिसाल पेश की।

राइजिंग पुणे सुपरजाइंट्स के बल्लेबाज फाफ डु प्लेसिस ने कहा कि उनकी टीम यहां गुजरात लायंस के खिलाफ इंडियन प्रीमियर लीग के मैच में चुनौतीपूर्ण लक्ष्य खड़ा करने से 10 रन कम रह गयी.

एरोन फिंच और ब्रैंडन मैकुलम ने विस्फोटकीय पारियां खेलकर गुजरात लायंस को बीती रात राइजिंग पुणे सुपरजाइंट्स पर सात विकेट की आसान जीत दिलायी.

मैच के बाद प्रेस कांफ्रेंस में डु प्लेसिस ने पत्रकारों से कहा, ‘‘कम से कम 10 रन और हमारे लिये शानदार होते, लेकिन हम ज्यादा रन नहीं जुटा सके और अंत में विकेट गंवाते रहे. ’’ गुजरात लायंस ने 164 रन के लक्ष्य का पीछा करते हुए इसे दो ओवर रहते ही हासिल कर लिया. डु प्लेसिस ने कहा, ‘‘हमारे पास कुछ बेहतरीन खिलाड़ी हैं जिनके पास तेजी से रन बनाने की काबिलियत है लेकिन हम जैसा चाहते थे, वैसा नहीं कर सके. ’’ डु प्लेसिस ने 43 गेंद में 69 रन बनाये और टीम के शीर्ष स्कोरर रहे थे.

उन्होंने कहा कि एससीए का विकेट स्पिनरों को खेलने के लिये मुश्किल नहीं था लेकिन गुजरात लायंस के गेंदबाजों ने अच्छी गेंदबाजी की और उन्हें तेजी से नहीं खेलने दिया. उन्होंने कहा, ‘‘उनके गेंदबाजों ने अच्छी गेंदबाजी की, बेहतरीन कटर और धीमी गेंद फेंकी जो सही लाइन एवं लेंथ में थी. उनके स्पिनरों ने भी अच्छा खेल दिखाया और हमारे लिये मध्य के ओवरों में चौके और छक्के जड़ने मुश्किल कर दिये. ’’