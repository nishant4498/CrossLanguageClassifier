पाकिस्तानी अधिकारी आईसीसी वर्ल्ड कप टी-20 के धर्मशाला में होने वाले मैच को लेकर जारी विवाद के बीच भारत पहुंच गए हैं। मीडिया रिपोर्ट्स के मुताबिक, सोमवार को पाकिस्तान के दो अधिकारियों की टीम सुरक्षा इंतजामों का जायजा लेने के लिए भारत पहुंची। पाकिस्तानी अधिकारियों की टीम बाघा बॉर्डर के रास्ते भारत आई और दोपहर बाद धर्मशाला पहुंचकर सुरक्षा इंतजामों का जायजा लेगी।

रोहित शर्मा ने अपने पसंदीदा ईडन गार्डन्स पर एक और जबर्दस्त पारी खेली जिससे मौजूदा चैंपियन मुंबई इंडियन्स ने कोलकाता नाइटराइडर्स को छह विकेट से हराकर नौवें इंडियन प्रीमियर लीग टी20 क्रिकेट टूर्नामेंट में जीत की राह पकड़ी.

रोहित और उनकी टीम पुणे सुपरजाइंट्स के हाथों मिली पिछली हार से सबक लेकर इस मैच में कोई गलती नहीं दोहरायी. रोहित ने 54 गेंदों पर नाबाद 84 रन की कप्तानी पारी खेली जिसमें दस चौके और दो छक्के शामिल हैं. उन्हें जोस बटलर (22 गेंदों पर 41 रन) का अच्छा साथ मिला जिनके साथ उन्होंने चौथे विकेट के लिये 66 रन जोड़े. इससे मुंबई 19.1 ओवर में चार विकेट पर 188 रन बनाकर आईपीएल नौ में दूसरे मैच में ही अपना खाता खोलने में सफल रहा.

 

ओवर 18. 3 – 41 रन बनाकर बटलर हुए आउट. 

 

जोस बटलर ने आते ही मैच का रुख पलट दिया. मुंबई को 18 गेंद पर 22 रन की जरूरत. रोहित 66 और बटलर 38 रन बनाकर खेल रहे हैं.

 

ईडन के मैदान पर एक बार फिर रोहित शर्मा ने अपने बल्ले से कमाल करते हुए अपना अर्द्धशतक पूरा किया. रोहित ने 38 गेंदों पर 50 रन की पारी खेली है जिसमें चार चौके और दो छक्के शामिल हैं

 

ओवर 11. 5 – मुंबई इंडियंस को लगा तीसरा झटका, 8 गेंद पर 20 रन की तूफानी पारी खेलने वाले मैक्लेघन हुए आउट. स्कोर 109 पर 3

 

ओवर 10.1 – मुंबई इंडियंस को लगा दूसरा झटका, हार्चिक पांड्या एक बार फिर फ्लॉप रहे और सिर्फ 9 रन ही बना सके. स्कोर 87 पर 1

 

188 रनों के लक्ष्य का पीछा करने उतरे मुंबई इंडियंस के सलामी बल्लेबाज रोहित शर्मा और पार्थिव पटेल ने बेहतरीन शुरुआत करते हुए पहले 6 ओवर में टीम का स्कोर 53 रन तक पहुंचा दिया. टीम को पार्थिव पटेल के रूप में पहला झटका लगा. लेकिन रोहित शर्मा 15 गेंद पर 25 रन बनाकर खेल रहे हैं.

 

ओवर 5.4 – पार्थिव पटेल 23 रन बनाकर हुए रन आउट, स्कोर 53 पर 1

 

केकेआर की पारी – 

कप्तान गौतम गंभीर (64) और मनीष पांडे (52) की शानदार बल्लेबाजी की बदौलत कोलकाता नाइट राइडर्स ने इंडियन प्रीमियर लीग (आईपीएल) के नौवें संस्करण में बुधवार को ईडन गार्डन्स स्टेडियम में खेले जा रहे मैच में मुंबई इंडियंस के सामने 188 रनों का लक्ष्य रखा है. कोलकाता ने पहले खेलते हुए निर्धारित 20 ओवरों में पांच विकेट के नुकसान पर 187 रन बनाए.

टॉस हारकर पहले बल्लेबाजी करने उतरी कोलकाता को 21 के कुल योग पर मिशेल मैक्लेघन ने पहला झटका दिया. उन्होंने सलामी बल्लेबाज रॉबिन उथप्पा (8) को पवेलियन भेजा. लेकिन इसके बाद गंभीर और मनीष ने टीम को संभलाते हुए बेहतरीन पारियां खेलीं.

दोनों ने दूसरे विकेट के लिए 10 ओवरों में 10 की औसत से 100 रनों की साझेदारी की. एक छोर से मनीष चौके-छक्कों की बरसात कर रहे थे तो कप्तान धीरे-धीरे अपनी पारी को आगे बढ़ा रहे थे. दोनों ने टीम को 12वें ओवर में 100 रन के पार करा दिया.

इस साझेदारी को अनुभवी स्पिनर हरभजन सिंह ने 121 के कुल स्कोर पर तोड़ा. उन्होंने मनीष को पवेलियन भेजा. मनीष ने अपनी पारी में 29 गेंदों का सामना करते हुए तीन छक्के और इतने ही चौके लगाए.

इसके बाद आए आंद्रे रसेल (36) ने टीम की रन गति को गिरने नहीं दिया और आक्रामक खेल जारी रखा. रसेल को मैक्लेघन ने 164 के कुल स्कोर पर पवेलियन भेजा. उन्होंने महज 16 गेंदों में चार छक्के और एक चौक्का लगाया.

गंभीर मैच के आखिरी ओवर की पहली गेंद पर 170 के कुल स्कोर पर हार्दिक पंड्या की गेंद पर पवेलियन लौटे. उन्होंने अपनी पारी में 52 गेंदों का सामना करते हुए चार चौक्के और एक छक्का लगाया. वह इस आईपीएल में अभी तक सबसे ज्यादा रन बनाने वाले बल्लेबाज बन गए हैं.

पारी की आखिरी गेंद पर सूर्यकुमार यादव (नाबाद 4) ने चौका लगाकर टीम को 187 के स्कोर तक पहुंचाया. युसूफ पठान नौ रनों पर नाबाद लौटे.

मुंबई की तरफ से मैक्लेघन ने दो विकेट लिए. हरभजन और पंड्या ने एक-एक विकेट लिया. एक बल्लेबाज रन आउट हुआ.

 

ओवर 19.4 – 4 रन बनाकर मुनरो हुए रन आउट, केकेआर का पांचवां विकेट 183 पर गिरा 

ओवर 18.1 – कप्तान गंभीर 64 रन बनाने के बाद पवेलियन लौटे. पांड्या की गेंद पर टॉप एज दे बैठे और गेंद को पार्थिव पटेल ने लपक लिया. स्कोर 170 पर 4

ओवर 17.2 – आते ही धमाकेदार पारी खेलने वाले आंद्रे रसेल 17 गेंद पर 36 रन बनाकर हुए आउट. मिशेल मैक्लेघन को मिली दूसरी सफलता. स्कोर 164 पर 3

ओवर 13.4 – हरभजन सिंह ने टीम को दिलाई बड़ी सफलता, 29 गेंद पर 52 रन बनाकर खेल रहे मनीष पांडे को अपनी ही गेंद पर कैच किया. स्कोर – 121 पर 2

गंभीर के बाद मनीष पांडे ने भी अपना अर्द्धशतक पूरा किया. पांडे ने 26 गेंदों पर 3 चौके और 3 छक्के की मदद से 50 रन बनाए.

गौतम गंभीर ने 39 गेंदों पर अपना अर्द्धशतक पूरा किया. पारी में तीन चौके और 1 छक्का शामिल है. टीम ने अब रफतार भी हासिल कर ली है और 12 ओवर में स्कोर 108 रन बना लिए हैं.

ओवर 10 – कोलकाता ने अपने पारी के आधे ओवर में विकेट तो सुरक्षित रखे हैं लेकिन रन गति भी कम है. गौतम गंभीर और मनीष पांडे ने पहले विकेट के झटके से टीम को बाहर निकाल दिया है और फैन्स को उन्से अब बड़े शॉट की उम्मीद है. पांडे ने कुछ लंबे शॉट लगाए हैं लेकिन कप्तान गंभीर थोड़े धीमे खेल रहे हैं.  गंभीर 35 और पांडे 32 रन बनाकर खेल रहे हैं. जबकि स्कोर पहुंचा 81 रन.

पावरप्ले – मुंबई के गेंदबाजों ने कप्तान रोहित शर्मा के फैसले को सही साबित करते हुए पहले छह ओवर में बेहतरीन गेंदबाजी करते हुए केकेआर को  40 रन ही बनाने दिए. शुरुआती ओवरों से ही मुंबई के गेंदबाजों ने कसी हुई गेंदबाजी की और जिसका परिणाम उन्हें रॉबिन उथप्पा के विकेट के रूप में मिला. केकेआर की उम्मीद कप्तान गौतम गंभीर पर होगी जो 20 गेंदों पर 23 रन बनाकर खेल रहे हैं. दूसरी तरफ मनीष पांडे 6 रन बनाकर खेल रहे हैं

विकेट – मिशेल मैक्लेघन ने अपने पहले ओवर की चौथी गेंद पर रॉबिन उथप्पा(8 रन) को आउट कर टीम को पहली सफलता दिलाई. स्कोर – 3.4 ओवर के बाद 21 पर 1

टॉस मुंबई इंडियंस के कप्तान रोहित शर्मा ने टॉस जीता और जीतते ही बिना कुछ सोचे गेंदबाजी करने का फैसला किया. रोहित की टीम में लिंडल सिमंस चोटिल हैं और उनकी जगह पार्थिव पटेल को टीम में रखा गया है जबकि गोपाल की जगह टिम साउदी को मौका दिया है. दूसरी तरफ गौतम गंभीर ने टीम में उमेश यादव की जगह कुलदीप यादव को प्लेइंग इलेवन में रखा है.

टीम

कोलकाता नाइट राइडर्स : गौतम गंभीर (कप्तान), रॉबिन उथप्पा, मनीष पांडे, कोलिन मुनरो, यूसुफ पठान, सूर्यकुमार यादव, आंद्रे रसेल, पीयूष चावला, जॉन हेस्टिंग्स, कुलदीप यादव, ब्रेड हॉग.

मुंबई इंडियंस : रोहित शर्मा (कप्तान), पार्थिव पटेल, हार्दिक पंड्या, जोस बटलर, अंबाती रायडू, केरन पोलार्ड, हरभजन सिंह, जगदीश सुचिथ, टिम साउदी, मिशेल मैक्लेघन, जसप्रीत बुमराह

क्या है दोनों टीमों की स्थिति

नई दिल्लीः इंडियन प्रीमियर लीग (आईपीएल) के नौवें सीजन में बुधवार को ईडन गार्डन्स स्टेडियम में मौजूदा चैम्पियन मुंबई इंडियंस और कोलकाता नाइट राइर्ड्स के बीच सामना होगा. दोनों टीमें दो बार खिताब जीत चुकी हैं. स्टार स्पिनर सुनील नरेन की उपस्थिति और अपने पहले मैच में घरे में दिल्ली डेयरडेविल्स के खिलाफ मिली जीत से उत्साहित नाइट राइडर्स के पास मुंबई को हराने के लिए पर्याप्त आत्मविश्वास होना चाहिए. मुंबई अपना पहला मैच हार चुकी है. उसे उद्घाटन मैच में राइजिंग पुणे सुपर जाएंट्स ने हराया था.

आईसीसी द्वारा खराब एक्शन को लेकर प्रतिबंधित नरेन अब हरी झंडी पा चुके हैं. वह अपने पिता के निधन के बाद स्वदेश चले गए थे, लेकिन वह अब सोमवार को केकेआर की टीम में शामिल हो गए.

टूर्नामेंट में मुंबई की शुरुआत काफी खराब रही है. पहले मुकाबले में महेंद्र सिंह धोनी की टीम राइजिंग पुणे सुपर जाएंट्स के हाथों टीम को नौ विकेट से हार का सामना करना पड़ा.

ईडन गार्डन्स स्टेडियम में पासा पटल सकता है, क्योंकि मुंबई के कप्तान रोहित शर्मा के लिए यह काफी अनुकूल रहा है और अगर लेंडल सिमन्स और जोस बटलर जैसे खिलाड़ियों ने अच्छा प्रदर्शन किया, तो केकेआर के लिए मुश्किलें बढ़ सकती हैं.

मुंबई को अगर बुधवार को होने वाले मुकाबले में जीत हासिल करनी है, तो उसे अपने गेंदबाजी क्रम में सुधार करना होगा.

टीमें (संभावित)

कोलकाता नाइट राइडर्स : गौतम गंभीर (कप्तान), कुलदीप यादव, मनीष पांडे, पीयूष चावला, रॉबिन उथप्पा, शेल्डन जैक्सन, सूर्यकुमार यादव, उमेश यादव, यूसुफ पठान, सुनील नरेन, आंद्रे रसेल, ब्रेड हॉग, क्रिस ल्योन, मोर्ने मोर्कल, शाकिब अल हसन, जयदेव उनादकट, अंकित सिंह राजपूत, जॉन हेस्टिंग्स, जेसन होल्डर, कोलिन मुनरो, राजगोपाल सतीश, मनन अजय शर्मा.

मुंबई इंडियंस :- रोहित शर्मा (कप्तान), हरभजन सिंह, हार्दिक पंड्या, जसप्रीत बुमराह, जोस बटलर, किएरोन पोलार्ड, कोरे एंडरसन, लासिथ मलिंगा, लेंडर सिमोंस, मिशेल मैक्लाघन, मर्चेट डे लांगे, टिम सोथी, उन्मुक्त चंद, विनय कुमार, पार्थिव पटेल, श्रेयस गोपाल, नाथू सिंह, जगदीशा सुचित, अंबाती रायुधु, अक्षय वखारे, दीपक पुनिया, जितेश शर्मा, किशोर कामथ, कुणाल पांड्या, नितीश राणा और सिधेश लाड.