पाकिस्तान क्रिकेट बोर्ड (पीसीबी) के अध्यक्ष शहरयार खान ने एशिया कप और विश्व टी20 में राष्ट्रीय टीम के लचर प्रदर्शन के कारण इस्तीफा देने की संभावना से इनकार कर दिया। इस तरह की अटकलें थी कि बोर्ड की गोपनीय रिपोर्ट और अन्य खबरों के लीक होने से परेशान शहरयार ने इस्तीफा देने का फैसला किया है लेकिन उन्होंने शुक्रवार को लाहौर में मीडिया से कहा कि उनका इस्तीफा देने का कोई इरादा नहीं है। उल्लेखनीय है कि टी20 वर्ल्ड कप 2016 में मिली करारी हार से पाकिस्तान क्रिकेट जगत में घमासान मचा हुआ है।

दो साल के लिए इंडियन प्रीमियर लीग से बैन की गई चेन्नई सुपर किंग्स फिर से एक जुट हो गई है. एक तस्वीर ने सभी खिलाड़ी को एक साथ ला दिया है.

इस तस्वीर में चेन्नई सुपरकिंग्स की पूरी टीम नजर आ रही है. दाएं तरफ कोने में टीम के कप्तान महेंद्र सिंह धोनी हैं, उनके बगल में ड्वेन ब्रावो खड़े हैं. अश्विन भी ब्रावो के साथ ही हैं.

ड्वेन स्मिथ, इरफान पठान, ब्रैंडन मैक्कलम, फाफ डूप्लेसी नीचे बैठे हैं और रैना मैक्कलम के बगल में हैं. लेकिन इस तस्वीर में रवींद्र जडेजा दिखाई नहीं दे रहे जो फिलहाल गुजरात लायंस का हिस्सा हैं. बहरहाल चेन्नई सुपरकिंग्स के इस रीयूनियन में हर खिलाड़ी बेहद खुश नज़र आ रहा है.

इस तस्वीर को चेन्नई सुपरकिंग्स ने ट्विटर एकाउंट पर अपलोड किया है. जिसमें नीचे लिखा है THE FAMILY REUNION यानि कि फिर से एक साथ पूरा परिवार. तो क्या चेन्नई की टीम एक बार फिर मैदान पर एक साथ होगी.

नहीं ऐसा तो फिलहाल नहीं होगा क्योंकि चेन्नई सुपरकिंग्स पर 2 साल का बैन लगा है. लेकिन जब खिलाड़ियों को एक साथ मिलने का मौका मिला तो उन्होंने अपने पुराने यादों को ताजा किया. पुणे और गुजरात में बहुत से ऐसे खिलाड़ी हैं जो चेन्नई सुपरकिंग्स् का हिस्सा थे. ये खिलाड़ी दो टीम में तो बंट गए. लेकिन वो आज भी चेन्नई से इमोशनली जुटे हुए हैं. धोनी ने पुणे की ओर से पहला मैच खेलने के बाद ये कहा था कि चेन्नई की पीली जर्सी के बिना मैदान पर उतरना उनके लिए भावुक भरा क्षण था.

कुछ ऐसा ही गुजरात के कप्तान सुरेश रैना ने बयान दिया था. रैना भी चेन्नई सुपरकिंग्स को दिल से निकाल नहीं पाए हैं.

इन तस्वीरों में सभी खिलाडी अपनी-अपनी नई टीम की जर्सी में नज़र आ रहे हैं. धोनी, अश्विन जहां पुणे की टी-शर्ट पहने हुए हैं वहीं रैना, ब्रावो जैसे खिलाड़ी गुजरात की टी-शर्ट में नज़र आ रहे हैं. टीम भले ही बदल गई हो लेकिन इन खिलाड़ियों का ये भाईचारा देखकर तो यही लगता है कि वो आज भी दिल से चेन्नई सुपरकिंग्स से जुड़े हैं.