गत चैम्पियन साइना नेहवाल ने खिताब बरकरार रखने की दिशा में एक और कदम बढाते हुए इंडिया सुपर सीरिज के क्वार्टर फाइनल में कोरिया की सुंग जि ह्यून को मात दी। ओलंपिक कांस्य पदक विजेता साइना ने सुंग को 19 . 21, 21 . 14, 21 . 19 से हराया। इससे पहले भी वह सुंग को पांच बार हरा चुकी है । साइना की कुछ सहज गलतियों के कारण सुंग ने 8.4 की बढत बना ली लेकिन भारतीय धुरंधर ने वापसी की। ब्रेक के बाद साइना ने 14 . 12 से बढत बना ली लेकिन फिर सुंग ने वापसी की। साइना एक बार फिर 17 . 15 से आगे हो गई लेकिन सुंग ने वापसी करके 18. 17 से बढत बनाई। 

क्रिकेट विद्वान भले ही इस बात से चिंतित हों कि ट्वेंटी20 से खिलाड़ियों की तकनीक पर असर पड़ रहा है लेकिन भारतीय ऑल राउंडर रविंद्र जडेजा इन बातों से सहमत नहीं हैं. जडेजा को लगता है कि क्रिकेट के छोटे फॉर्मेट से क्रिकेटरों के कौशल पर कोई प्रभाव नहीं पड़ता क्योंकि वे जरूरत पड़ने पर किसी भी प्रारूप में ढलने के लिये अच्छी तरह से प्रशिक्षित हैं.

जडेजा ने अपनी टीम गुजरात लायंस के यहां राइजिंग पुणे सुपरजाइंट्स पर सात विकेट की जीत दर्ज करने के बाद कहा, ‘‘खिलाड़ी बहुत तेजी से हालातों के अनुसार अनुकूलित हो जाते हैं और मुझे नहीं लगता कि सीमित ओवरों के क्रिकेट से खिलाड़ियों पर कोई नकारात्मक असर पड़ेगा. ’’ लायंस ने ब्रैंडन मैकुलम (49) और एरोन फिंच (50) के बल्ले से शानदार प्रदर्शन के बूते 164 रन के प्रतिस्पर्धी लक्ष्य का पीछा आसानी से कर लिया.

जडेजा ने कहा, ‘‘फिंच और मैकुलम ‘पावर-हिटर’ हैं और उन्होंने नौ से कम ओवर में 85 रन जोड़कर मध्यक्रम के बल्लेबाजों पर दबाव कम कर दिया. ’’ फिंच और मैकुलम ने शुरूआती विकेट के लिये 85 रन की साझेदारी निभायी. फिंच ने 36 गेंद में सात चौके और दो छक्के की मदद से 50 रन बनाये जबकि मैकुलम ने 31 गेंद में 49 रन जोड़े जिसमें तीन चौके और तीन छक्के जड़े थे.

जडेजा ने कहा कि सलामी बल्लेबाजों ने सुनिश्चित किया कि बड़े शॉट की कोई जरूरत नहीं है. उन्होंने कहा, ‘‘सलामी बल्लेबाजों द्वारा शानदार शुरूआत के बाद बड़े शॉट लगाने की कोई जरूरत ही नहीं थी. ’’