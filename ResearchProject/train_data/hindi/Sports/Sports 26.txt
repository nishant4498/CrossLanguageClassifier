पांच बार की ग्रैंडस्लैम चैम्पियन मारिया शारापोवा ने खुलासा किया कि वह आस्ट्रेलियाई ओपन में एक डोप टेस्ट में नाकाम रही लेकिन अभी उसे पता नहीं कि इस ‘भारी चूक’ की उसे क्या सजा मिलेगी । रूस की पूर्व नंबर एक खिलाड़ी ने कल कहा कि विश्व डोपिंग निरोधक एजेंसी की प्रतिबंधित दवाओं की सूची में इस साल हुए बदलाव के कारण उससे यह गलती हुई । उसे अंतरराष्ट्रीय टेनिस महासंघ अस्थायी तौर पर निलंबन की सजा सुना सकता है ।शारापोवा को मेल्डोनियम के सेवन का दोषी पाया गया। उसका कहना है कि वह 2006 से यह दवा ले रही है लेकिन उसे प्रतिबंधित दवाओं की सूची में इसी साल शामिल किया गया ।

आईपीएल 9 के पहले मैच में हार से शुरुआत करने वाली मुंबई इंडियंस को बड़ा झटका लगा है. टीम के विस्फोटक बल्लेबाज लिंडल सिमंस चोट के कारण पूरे टूर्नामेंट से बाहर हो गए हैं.

टीम के कोच रिकी पोंटिंग ने केकेआर के विरूद्ध चल रहे मैच के दौरान इस बात की घोषणा की कि सिमंस पूरे टूर्नामेंट से बाहर हो गए हैं. उनकी जगह न्यूजीलैंड के विस्फोटक बल्लेबाज मार्टिन गप्टिल को टीम में लिया गया है.

वनडे में दोहरा शतक लगा चुके गप्टिल आईपीएल 9 के लिए ऑक्शन में अनसोल्ड रहे थे जिससे सभी हैरान थे. दूसरी तरफ सिमंस के जाने से टीम को एक बड़ा झटका लगा है. सिमंस ने टी 20 विश्व कप में भारत के खिलाफ धमाकेदार पारी खेल टीम को फाइनल में पहुंचाया था.